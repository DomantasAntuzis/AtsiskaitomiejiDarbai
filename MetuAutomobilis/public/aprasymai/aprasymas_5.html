<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Document</title>
  </head>
  <body>
    <div id="aprasymas">
      <h1>
        Pretendentas tapti „Lietuvos metų automobiliu 2023 m.“: „Honda HRV“
      </h1>
      <p>
        Konkurse „Lietuvos metų automobilis 2023 m.“ dalyvauja 27 pretendentai.
        Abėcėlės tvarka pristatome visus automobilius, kovojančius dėl
        nugalėtojo karūnos. Savo balsą „Tautos automobilio“ nominacijoje
        skirkite apklausoje po tekstu.
      </p>
      <p>
        Naujasis „HR-V“ siūlomas su hibridine „e:HEV” dviejų elektros motorų
        pavara, kuriai talkina 1.5l i-VTEC 96 kW galios benzininis variklis.
      </p>
      <p>
        „Honda HR-V“ turi tris pavaros režimus: važiuojant nedideliu greičiu
        mieste veikia tik elektros motorai, staigiai greitėjant vidaus degimo
        variklis ir elektros agregatai veikia kartu, o važiuojant pastoviu
        greičiu greitkelyje dirba benzininis variklis. Vairuotojas taip pat gali
        pasirinkti sportinį, įprastą ar ekonominį važiavimo režimą. Papildomas
        valdymo režimas suteikia galimybę sparčiau įkrauti elektros bateriją per
        regeneratyvinio stabdymo sistemą.
      </p>
      <p>
        „HR-V“ išvaizda atspindi „Honda“ minimalistinio dizaino filosofiją.
        Lyginant su pirmtaku, naujojo „HR-V“ prošvaisa padidėjo 10 mm, tačiau
        stogo linija yra 20 mm žemiau. Automobilis komplektuojamas su 18 colių
        ratlankiais.
      </p>
      <p>
        Priekyje „Honda HR-V“ erdvės įspūdį sustiprina funkcionali priekinė
        konsolė, kurioje montuojamas 9 colių lietimui jautrus ekranas.
        Multimedijos sistema suderinama su „Apple CarPlay“ bei „Android Auto“
        platformomis. Informacija vairuotojui pateikiama 7 colių skaitmeniniame
        prietaisų skydelyje.
      </p>
    </div>
  </body>
</html>
